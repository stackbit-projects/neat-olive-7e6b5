---
title: De ce să citesc?
subtitle: lorem-ipsum
content_img_alt: lorem-ipsum
thumb_img_alt: lorem-ipsum
date: '2020-09-30'
seo:
  title: ''
  description: ''
  robots: []
  extra: []
layout: post
thumb_img_path: /images/carti-973551e0.jpeg
excerpt: >-
  În ultimii ani, oamenii au petrecut din ce în ce mai puțin din timpul lor
  liber citind, având noi metode alternative mulțumită internetului. Astfel, în
  15 ani, media minutelor petrecute citind într-o zi a scăzut cu peste 26%.
  Dintre cititori, cei mai activi sunt oamenii cu vârsta peste 75 de ani. În
  capătul opus se află tinerii cu vârste cuprinse între 20 și 34 de ani,
  adolescenții nefiind foarte departe de aceștia.
---
În ultimii ani, oamenii au petrecut *din ce în ce mai puțin* din timpul lor liber *citind*, având noi metode alternative mulțumită internetului. Astfel, în 15 ani, media minutelor petrecute citind într-o zi a scăzut cu peste 26%. Dintre cititori, cei mai activi sunt oamenii cu vârsta peste 75 de ani. În capătul opus se află tinerii cu vârste cuprinse între 20 și 34 de ani, adolescenții nefiind foarte departe de aceștia.![](https://lh6.googleusercontent.com/fm3ltXTD-gOZZ6nPyrI8Uf9Lttq9uD8duGAQosMBP5MSEoIB3f5xqc6xp_RcSr1MOyMbyAcxpEkBiC79ZFk4fK-srU2hR1toHWZQTHHcpCp_xj-HinJzxVwmyH2Veuyw\_-xlWyQvJ6yP\_-i4gw)![](https://lh5.googleusercontent.com/GLicHIIyXbm6-X19tLyZmqCeUWgQuQtZj-qdwm9LLA8jfsg37XaJGxTpTEXApWRCicAlMjkcWgyo2AvLnQ7r1TTziMVPJCKoI92jAvgM-wV0B1-dKyEJHDbIcBC3ZM_IQ8ifCTg-ZqCUtjA4nA)![](https://lh5.googleusercontent.com/fVVZPKKQ8uX2F19prm1BI8bxBcIiXBjOrsk7aFmLXKRXgXCfXxyz295kcCBDQ6FppAgeaORjcNo40ICbqvPIqpHHtBiAGhNklojG8vsWPAW4etU19SqBnfX15DR39uaVbehJrvdc9YfaA-cYBw)![](https://lh3.googleusercontent.com/QcfrKYbvTfKY0etDnzmJ_bPWuPBzvei9c56v65E2Pp4VOFjctmONMeCJwR5JE2ZPlPSBJiL_fGmnqqM-4hi5Ag31XTZY0QSwtRB70N1kULiKKQFbfp-0Yi6jADduwAtKOWNHOvb_GHyQJtV0FA)

Eu nu am abilitatea de a spune care este modalitatea cea mai bună de a vă petrece momentele de relaxare. Personal, încerc să găsesc *echilibrul între rețele de socializare, seriale și lecturi* și aș recomanda ca fiecare dintre voi să citească din plăcere din când în când, considerând beneficiile.

Cele mai importante și cunoscute beneficii ale cititului sunt creșterea inteligenței—gândirea analitică se dezvoltă repede, precum și concentrarea—, extinderea vocabularului—crescând și competențele de scris— și a cunoștințelor, dar și reducerea stresului. Studiile arată că pierderea într-o carte bună, lăsând frâu liber imaginației și uitând de problemele vieții cotidiene pot micșora nivelul de stres cu până la 68%, dar și că o persoană care citește frecvent prezintă șanse considerabil mai mici de a avea depresie. Ba mai mult, are mai multă încredere în ea însăși.


Lectura este, totodată, un bun impuls al puterii creierului, încetinind procesul de declin mintal, adică pierdere a memoriei la bătrânețe, și menținând mintea ascuțită. Tocmai de aceea, riscul celor care citesc regulat de a avea boala Alzheimer la bătrânețe este mai săzut. Datorită extrospecției, cititorul poate înțelege modul de gândire al oamenilor mult mai ușor, după empatizarea cu diverse personaje, iar cititul înainte de culcare ajută individul să adoarmă mai ușor.

De asemenea, *cititul unei cărți fizice* este chiar mai recomandat decât cărțile audio sau e-book-urile de exemplu, dând context și, astfel, o mai bună înțelegere a conținutului.

În concluzie, deși vizionarea filmelor are beneficiile ei, unele dintre ele comune cu ale cărților, vă îndemn pe toți să vă păstrați puțin timp liber pentru lectură deoarce veți experimenta sentimente puternice, *divertismentul *de acest tip fiind de neînlocuit, dar și pentru că este o oportunitate foarte bună de *culturalizare și reflecție interioară.*


*Articol scris de Mara Carabas –*** blogger EduBiz**

Surse:

www.realsimple.com/health/preventative-health/benefits-of-reading-real-books

readingagency.org.uk/about/impact/002-reading-facts-1/

bookriot.com/book-and-reading-statistics/

www.lifehack.org/articles/lifestyle/10-benefits-reading-why-you-should-read-everyday.html
