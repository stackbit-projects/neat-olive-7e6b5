---
title: De ce să citesc?
subtitle: lorem-ipsum
content_img_alt: lorem-ipsum
thumb_img_alt: lorem-ipsum
date: '2020-09-30'
seo:
  title: ''
  description: ''
  robots: []
  extra: []
layout: post
thumb_img_path: /images/carti-973551e0.jpeg
excerpt: >-
  În ultimii ani, oamenii au petrecut din ce în ce mai puțin din timpul lor
  liber citind, având noi metode alternative mulțumită internetului. Astfel, în
  15 ani, media minutelor petrecute citind într-o zi a scăzut cu peste 26%.
  Dintre cititori, cei mai activi sunt oamenii cu vârsta peste 75 de ani. În
  capătul opus se află tinerii cu vârste cuprinse între 20 și 34 de ani,
  adolescenții nefiind foarte departe de aceștia.
---
*Cât te expune social media?*![](https://lh3.googleusercontent.com/jUkAkjG1-wfZp6JS1mPVGClgd6IMe1pl-ARv5ot_qBwY2jFiQJnGc7Ohu61-1EV7z7P-AAyHcUFSg81trKPV4bxjK64FeF11o\_6uolGqhXSjxHG5lG8un_ZVbWd0hGHXdTwmxWI)![](https://lh5.googleusercontent.com/t\_3wrGzlkBqnYP7szwU87LjCsZYRN8OoiYuKXG-EV-k7xyj2ykC519\_1ybiWM8dskbvCq7oSka7OO_WvUaDvjX8\__M7\_6pWFk9vJkAF9Rkof0mKHVv2OnFVKW_lXterTcWlg8J8)






    Orice tânăr petrece o bună parte din zi pe propriul telefon, în special pe rețelele de socializare, pentru a-și pierde timpul. În principiu, ne uităm ore în șir la lucruri care teoretic nu sunt relevante.. dar de fapt contează.





    Cred că până acum cu toții avem *o rutină*: de exemplu, eu când mă trezesc intru pe Instagram, apoi intru pe Snapchat și, în final, pe Twitter; mai târziu, deschid YouTube-ul sau TikTok-ul ca să mă pot uita la ceva în timp ce mănânc.În fine, dacă mă plictisesc în timpul zilei, vorbesc prin mesaje cu prietenii, dau refresh feed-ului de pe Instagram până apare ceva nou, apoi navighez prin toate știrile mondene de pe Snapchat pentru a afla ce fac persoane care nu au nicio legătură cu mine, dar de care îmi pasă din motive pe care nu le pot explica.









Poate că toate acestea provin din procrastinare ori lene, însă este clar că mulți am ajuns în timp să devenim *dependenți *de aceste aplicații, fie că preferăm să ne uităm la celebrități sau la videoclipuri de gătit. Această dependență poate duce la *anxietate ridicată, depresie, pierderea somnului, nesiguranțe în legătură cu propria imagine ori cyberbullying*. De fapt, în ultimii 25 de ani, rata anxietății și depresiei tinerilor a crescut cu 70%. 9 din 10 fete afirmă că sunt nemulțumite cu propriul corp, iar 7 din 10 adolescenți au fost victime ale cyberbullying-ului*. Standardele* “impuse” de social media în legătură cu corpul fetelor au avut un *impact negativ* asupra multor tinere, făcându-le să aibă o părere proastă despre ele însele și să își displacă imaginea fizică. Majoritatea am ajuns să tânjim să ajungem ca modelele de pe Instagram, chiar dacă nu avem același corp. Deși efectul este în general negativ, eu am încercat să găsesc o anumită *motivație* în unele fete din feed-ul meu— văzându-le modul de viață sănătos și silueta acestora, am încercat să urmez un fel de exemplu pentru a fi și eu mai sănătoasă, însă pentru a mă simți confortabil în pielea mea, nu pentru a satisfice anumite norme ale societății. Cât despre cyberbullying, anumite rețele de socializare, cum ar fi Instagram sau Twitter, pot fi extrem de toxice, fapt rezultat din existența conturilor *anonime*, unde oamenii pot posta orice doresc, fără a exista consecințe.









    Cu toate acestea, rețelele de socializare au și multe *beneficii*, cum ar fi posibilitatea de *a te conecta* cu prieteni sau alte persoane, de a descoperi informații noi, conținut motivațional, de a lucra împreună cu mii de oameni pentru a răspândi cauze, mesaje importante. Internetul este un izvor al informației și un loc al comunicării, iar aceste aplicații sunt o parte importantă din el. Astfel, se poate face asocierea dintre social media și un oraș, amândouă fiind containere create pentru interacțiuni sociale. Orașul este realizat din două lumi: cea a ideilor, a culturii și cea a tehnologiei, care dă viață poveștii orașului și o perpetuează. Locuitorii învață povestea cu scopul de a se dezvolta, a crește și a prospera. Persoana care creează povestea controlează oamenii. Dacă rețelele de socializare sunt orașe, ce doresc să producă? Răspunsul este consumatorul. Povestea este întruchipată în tehnologia pe care noi o cunoaștem ca newsfeed. În acest oraș, ne putem face propria casă, care să fie construită în jurul propriilor interese și valori, un “safe space” pentru fiecare, lipsit de ură și negativitate. Acest lucru se poate realiza prin urmărirea paginilor de acest gen, și folosirea opțiunii mute în cazul conținutului care nu este bun pentru noi. În mod normal, rețelele de socializare sunt programate să ne recomande lucruri care sunt populare în zona noastră, ori în lume în general, lucruri care nu au legătură cu noi și nu ne sunt utile, însă putem schimba aceasta pentru a trăi într-un *mediu mai healthy online.*





    Rețelele de socializare au avantaje și dezavantaje, dar secretul este să *controlăm* la ce ne uităm și să evităm influențele negative pe cât posibil, dar și să *moderăm timpul* petrecut pe telefoane prin aplicații cu limite de timp, iar dacă nu reușim acest lucru, o *pauză* este mereu bine venită.





Sursă- <https://www.youtube.com/watch?v=x4Atnti70cM>

<https://www.edubiz.ro/2020/09/30/cat-te-expune-social-media/>

